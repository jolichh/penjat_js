# Joc del penjat
#### Es tracta d’implementar en Javascript i html el joc del penjat
## Enunciat
En iniciar el programa, l’usuari veurà un menú per consola amb les següents opcions:
1. Iniciar un joc
2. Estadístiques
3. Sortir
Es comprovarà que l’opció sigui correcta. Cas d’error es mostrarà un missatge d’error i es tornarà a
mostrar el menú
Fins que no se seleccioni el 3 el programa no s’atura.

## Casos de joc
**Si escriu 1** (iniciar un joc)
- Ens sortirà un prompt demanant una paraula (Ex: casa)
- Automàticament per consola veurem la llargada de la paraula amb barres baixes
(Ex: _ _ _ _)
- El programa ens preguntarà per una lletra
- Has de comprovar que l’usuari només escriu una lletra
- També has de comprovar que és una lletra (no s’accepten altres caràcters ni
números)

- Fins que l’usuari no encerti o quedi eliminat podrà escriure lletres mitjançant el
prompt.
- A cada tirada veurem si ha fallat o l’ha encertat i per consola mostrarem els
resultats
Ex: C _ S _
Lletres fallades 3/6: b, x, e

- Si l’usuari encerta la paraula mostrarem un missatge d’enhorabona i tornarem a
mostrar el menú
- Si l’usuari “mor penjat” mostrarem un missatge i tornarem al menú

**Si l’usuari escriu 2** (Estadístiques)
- Mostrarem la quantitat de partides jugades
- Mostrarem la quantitat de partides guanyades i el %
- Mostrarem la quantitat de partides perdudes i el %
Ex: Total de partides: 8
Partides guanyades (50%): 4
Partides perdudes (50%): 4

**Si l’usuari escriu 3** (Sortir)
- Sortirem del joc